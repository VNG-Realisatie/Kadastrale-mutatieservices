---
layout: page-with-side-nav
title: ICT-aanbod StUF-koppelvlak Kadastrale mutatieservices
---
# ICT-aanbod StUF-koppelvlak Kadastrale mutatieservices

## Afspraken met leveranciers
Met leveranciers zijn nog geen afspraken gemaakt over implementatie van deze standaard in software. Het ligt in de bedoeling deze in het najaar van 2016 te maken.

## Welke softwareproducten ondersteunen de standaard?
In de GEMMA Softwarecatalogus vindt u een overzicht van alle softwareproducten waarvan de leveranciers hebben aangegeven de standaard StUF-koppelvlak Kadastrale mutatieservices te ondersteunen.

## Wanneer voldoet een softwareproduct aan deze standaard?
Om te kunnen sturen op kwalitatief goede inbouw van standaarden en het risico op interoperabiliteitsproblemen bij gemeenten preventief te verkleinen gaat VNG Realisatie voor het StUF-koppelvlak Kadastrale mutatieservices een testset ontwikkelen. Een softwareproduct is compliant aan dit koppelvlak indien de voorgeschreven testen uit de testset foutloos zijn uitgevoerd, de finale testrapportages uit het StUF Testplatform op internet geplaatst zijn en in de GEMMA softwarecatalogus de link opgenomen is naar deze rapportages.

## Hoe weet u welke leveranciers het koppelvlak beschikbaar hebben?
De GEMMA Softwarecatalogus biedt u in twee simpele stappen een overzicht van softwareapplicaties die de standaard StUF-koppelvlak Kadastrale mutatieservices ondersteunen:

* Stap 1: Ga naar de GEMMA Softwarecatalogus, selecteer (klik op): ‘pakketten’.
* Stap 2: Kies in de linkerkolom onder de kop “standaarden” 'StUF-koppelvlak Kadastrale mutatieservices 1.0'. Het overzicht wordt gegenereerd met alle softwareproducten van de verschillende leveranciers waarbij wordt aangegeven of de standaard in gebruik of in ontwikkeling is.

Dit overzicht is ook te bereiken via deze directe link.

## Staat uw huidige softwareproduct niet in het overzicht?
Neem in dit geval contact op met de softwareleverancier of de gebruikersvereniging om de GEMMA Softwarecatalogus te laten actualiseren of de standaard te laten inbouwen. De leverancier is er zelf verantwoordelijk voor het actueel houden van de GEMMA Softwarecatalogus.
Zie ook het gestelde onder 'Aan de slag' m.b.t. het vooralsnog direct verwerken van de BRK Levering.